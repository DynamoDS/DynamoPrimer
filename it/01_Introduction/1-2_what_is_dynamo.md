## Cos'è Dynamo?

Dynamo ha caratteristiche di flessibilità massime. L'utilizzo di Dynamo può includere l'uso dell'applicazione, in relazione ad altro software Autodesk o meno, l'avvio di un processo di programmazione visiva o la partecipazione ad un'ampia comunità di utenti e collaboratori.

### Applicazione

Dynamo, l'applicazione, è un software che può essere scaricato ed eseguito in modalità "sandbox" indipendente o come plug-in per altro software come Revit o Maya. Viene descritto come:

> Uno strumento di programmazione visiva accessibile sia a programmatori che a utenti non esperti di programmazione. Gli utenti possono definire a livello visivo le sequenze di funzionamento, creare parti di codice personalizzate e creare script con vari linguaggi di programmazione testuale.

![](/01_Introduction/images/1-2/00-DynamoHomepage.jpg)

> 1. Guardare Dynamo in azione con Revit.
> 2. Scaricare il programma di installazione.

### Processo

Dopo aver installato l'applicazione, Dynamo consentirà di lavorare all'interno di un processo di programmazione visiva in cui si collegano gli elementi per definire le relazioni e le sequenze di azioni che compongono algoritmi personalizzati. Si possono utilizzare gli algoritmi per una vasta gamma di applicazioni, dall'elaborazione dei dati alla generazione della geometria, il tutto in tempo reale e senza dover scrivere una riga di `code`.

![Programma visivo](images/1-2/01-ProgramFlow.png)

> Basta aggiungere elementi, collegarli e si è pronti per creare programmi visivi.

### Comunità

Dynamo non sarebbe quello che è senza un forte gruppo di utenti avidi e collaboratori attivi. Per coinvolgere la comunità, è possibile seguire il blog, aggiungere il proprio lavoro alla galleria o discutere di Dynamo nel forum.

![Forum](images/1-2/02-Community.png)

### Piattaforma

Dynamo è concepito come uno strumento di programmazione visiva per i progettisti che consente di realizzare strumenti i quali sfruttano le librerie esterne o qualsiasi prodotto Autodesk dotato di un'API. Con Dynamo Sandbox è possibile sviluppare programmi in un'applicazione di tipo "sandbox", ma l'ecosistema di Dynamo continua a crescere.

Il codice sorgente del progetto è open source e permette di estenderne le funzionalità nel modo desiderato. È possibile consultare il progetto su GitHub e individuare le iniziative in corso di personalizzazione di Dynamo da parte degli utenti.

![Repository](images/1-2/03-TheRepo.png)

> È possibile sfogliare, creare una copia tramite fork e iniziare ad estendere Dynamo in base alle proprie esigenze.
